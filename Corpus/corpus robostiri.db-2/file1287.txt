REVOLTÃ Salariatii de la Seriviciul Judetean de Pasapoarte si cei de la Serviciul Judetean de Permise si Înmatriculãri Auto au încremenit, ieri dimineatã, atunci când au primit fluturasii de salarii. Fatã de lefurile încasate în ianuarie, pentru luna decembrie 2017, salariile celor de la Permise si Pasapoarte au scãzut, în medie, cu sume cuprinse între 150 si 300 de lei. În acelasi timp, câteva zeci de functionari de la Prefecturã vor primi salarii mai mari cu 200-500 de lei, fatã de luna ianuarie, ceea ce a sporit si mai mult tensiunea între angajatii celor douã servicii si institutia judeteanã. Este anormal, este revoltãtor. Cum se poate ca noi, angajati ai Prefecturii, cum scrie pe cãrtile noastre de muncã, sã avem salarii tãiate cu 150-200 sau chiar 300 de lei mai putin fatã de ianuarie, în timp ce colegii de la Prefecturã primesc mai multi bani? Oare, nu noi ducem greul, nu noi suntem cei care muncesc sâmbetele, de foarte multe ori, pentru a rezolva situatiile grele? Vrem sã se facã dreptate, spun angajatii din cele douã servicii judetene, de la Permise si Pasapoarte. Prefectul Eduard Popica a cerut explicatii, iar directorul economic de la Institutia Prefectului i-a spus cã de fapt angajatii de la Permise si Pasapoarte exagereazã si cã în acest caz este vorba mai mult despre un impact psihologic, în conditiile în care, salariatii au vãzut negru pe alb, cã au salariile diminuate cu pânã la 300 de lei. Ceea ce îi iritã pe angajatii de la aceste servicii de foc continuu este faptul cã, în timp ce lor li se iau sume importante din salarii, purtãtorul de cuvânt al Prefecturii, de exemplu, a ajuns sã ia un salariu mai mare decât un comisar-sef de la Permise sau Pasapoarte, sef de serviciu.Situatie explozivã la Pasapoarte si Permise, douã servicii care duc greul de ani de zile, când vine vorba de lucrul cu contribuabilii. Angajatii de la cele douã servicii au înlemnit, ieri, când au primit fluturasii de salarii. Fatã de ianuarie, agentii mai vechi vor primi salarii mai mici cu 300 de lei, în timp ce agentii care lucreazã de câteva luni vor primi salarii tãiate cu 150 de lei, raportat la sumele primite în luna ianuarie. Asta, în conditiile în care s-a auzit deja cã salariatii din Prefecturã  si Permisele si Pasapoartele sunt tot ale Prefecturii, iar politistii de acolo sunt angajati cu forme în regulã la Institutia Prefectului!  ar primi salarii mai mari cu 200 pânã la 500 de lei, fatã de luna ianuarie 2017. Ce revolutie fiscalã a gândit Dragnea si cum de s-a ajuns în situatia în care în aceeasi institutie salariile unor angajati cresc cu 500 de lei, în timp ce ale altora scad cu 300 de lei, este un mare mister. Cert este cã Permisele si Pasapoartele sunt pe un butoi de pulbere, iar activitatea din cele douã servicii vitale pentru judet poate fi blocatã în orice moment, pentru cã angajatii de acolo sunt nemultumiti. L-am contactat, seara trecutã, pe prefectul judetului, Eduard Popica. Initial, acesta ne-a spus cã lucrurile nu ar sta tocmai asa si cã ar fi avut o discutie cu contabila sefã a Prefecturii, Laura Manea, care l-a asigurat cã salariile scad cu 40 pânã la 100 de lei, însã doar la venit brut, pentru cã angajatii de la Permise si Pasapoarte vor primi aceleasi salarii ca în ianuarie. În jurul orei 19.00, prefectul Popica a spus cã ar fi primit alte explicatii de la contabila-sefã a Prefecturii. Mi s-a spus cã salariile ar fi scãzut cu 75 de lei si cã au fost unele situatii care pot sã fi condus la scãderea lefurilor cu pânã la 300 de lei. Am înteles, din ce mi-a explicat contabila-sefã, cã orele suplimentare nu au mai fost atât de multe, ca anul trecut, dat fiind cã s-au mai clarificat unele situatii mai grele de la cele douã servicii, si cã luna februarie, având doar 28 de zile, înseamnã o scãdere la norma de hranã de 100 de lei. Probabil cã angajatii la cele douã servicii au dreptate, când spun cã au salarii mai mici cu pânã la 300 de lei, dânsii cunosc cel mai bine problema, pentru cã stiu cât au încasat în ianuarie si au primit fluturasii acum, pe februarie, vãd diferentele. Probabil cã este o gresealã si de calculatie, desi contabila-sefã spune cã nu este nicio problemã. Eu îmi doresc ca angajatii de la cele douã servicii sã fie bine plãtiti si sã nu aibã probleme de acest gen, spune prefectul Popica. Supãrat pentru problemele create la cele douã servicii, Popica a cerut astãzi o sedintã de urgentã cu conducerile celor douã servicii, de Permise si Pasapoarte, alãturi de contabila-sefã a Prefecturii, pentru a vedea ce s-a întâmplat, de la caz la caz, de ce au scãzut salariile si dacã nu cumva este vorba de aplicarea gresitã a legislatiei fiscale.Purtãtorul de cuvânt de la Prefecturã, mai bine plãtit decât seful de la Permise!S-a ajuns în situatii aberante, odatã cu noua lege a salarizãrii si modificãrile cu trecerea contribuatiilor pe angajat, astfel cã purtãtorul de cuvânt al Prefecturii are un salariu mai mare decât seful Serviciului Permise sau cel de la Serviciul Pasapoarte, ofiteri superiori. Ori, cei care au dus greul în ultimii ani sunt tocmai angajatii de la cele douã permise, care au ajuns de multe ori în situatii limitã, din cauza tensiunilor de la locul de muncã. Anul trecut, în toamnã, comisarul Gabriela Gheorghian, de la Serviciul Înmatriculãri si Permise, s-a ales cu arcada spartã, dupã ce un cetãtean nemultumit a început sã o înjure, iar aceasta a lesinat brusc în urma insultelor primite. Femeia a cãzut si s-a lovit puternic cu capul de birou dupã ce a fost înjuratã de cãtre un bãrbat care îsi pierduse rãbdarea la rând. Ofiterul a fost transportat de urgentã la Spitalul Judetean Vaslui pentru îngrijiri medicale. Nu a fost pentru prima datã când femeia a ajuns la spital, luatã cu ambulanta de la serviciu. În luna iunie 2017 a mai avut loc un episod asemãnãtor. Si la Pasapoarte este aceeasi tensiune, cu un volum de muncã infernal, de multe ori angajatii fiind chemati la muncã si în zilele de sâmbãtã.