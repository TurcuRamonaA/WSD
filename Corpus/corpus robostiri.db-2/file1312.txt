SEDINTÃ CU SCÂNTEI.JIGNIRI Parcã a trecut un taifun, ieri, prin Consiliul local Vaslui, la punctul legat de bugetul local pe anul 2018. Ore întregi de dispute si acuze între micutul grup de 4 consilieri de la PNL si cei 16 ai grupului PSD-ALDE (de fapt, coalitia la putere are 17 consilieri, însã un pesedist a lipsit de la sedinta de ieri, n.r.). Disproportie fantasticã între fortele politice care se înfruntã în CL Vaslui, dat fiind cã partidele lui Dragnea si Tãriceanu fac cam tot ce doresc în interiorul acestei institutii legislative, în timp ce liberalii se enerveazã degeaba. Dacã ar fi dupã dvs. (adresându-se presedintelui de sedintã, Leonard Negruti, si grupului de consilieri PSD-ALDE, n.r.) ar trebui nici sã nu mai venim la sedintele de Consiliu Local. Aprobati ce doriti, aveti 17 consilieri, noi nu contãm deloc, a rãbufnit consilierul PNL Marius Arcãleanu. Presedintele de sedintã, consilierul pesedist Negruti, a avut o prestatie jalnicã, blocând toate încercãrile lui Arcãleanu de a-si sustine punctele de vedere. Mai mult, cu tupeu, Negruti i-a tãiat si microfonul în mai multe rânduri. Suntem 17 consilieri aici, de la PSD si ALDE, pentru cã oamenii ne-au votat si au avut încredere în noi, a fost una din replicile viceprimarului Dragos Cazacu.Grupul consilierilor PSD-ALDE a trecut, ca un tanc sovietic, ieri, peste micul grup de consilieri liberali, anulând orice propunere sau amendament venit din tabãra PNL. Primul semnal cã PSD si satelitul ALDE conduc cu mânã forte Consiliul Local a venit la punctul în care liberalul Arcãleanu a cerut ca din suma de 2,5 milioane lei, pentru finantarea proiectelor sportive pe acest an, sã fie alocatã suma de 200.000 de lei pentru nou-înfiintatul Club Sportiv Municipal. 16 voturi împotrivã, din partea celor aflati la putere, a anulat imediat initiativa celor de la PNL. Imediat, a venit propunerea consilierului pesedist, sã se aloce 100.000 de lei pentru culturã si, surprizã!, 16 voturi pentru. S-a discutat si despre modul în care se vor aloca banii de la bugetul finantãrilor nerambursabile cãtre entitãtile sportive, liberalii acuzând faptul cã banii se vor scurge total netransparent cãtre tot felul de asociatii sportive, fãrã ca plenul consilierilor sã fie informat. Sunteti 17 consilieri, contra 4! Puteti sã faceti ce doriti, împãrtiti totul dupã bunul dvs. plac. Dacã ar fi dupã dvs., nu ar mai trebui sã venim nici la sedinte, a spus, enervat, consilierul Arcãleanu. Suntem 17 consilieri în urma votului oamenilor, pentru cã au avut încredere în noi. Nu încercati sã vã rãzbunati, vã rugãm sã nu jigniti atâtia oameni care sunt aici, a replicat viceprimarul Dragos Cazacu. Pesedistii au luat foc la o altã afirmatie de-a lui Arcãleanu, care i-a acuzat de lipsã de transparentã, sustinând cã se simt jigniti!Discutiile în jurul bugetului local au degenerat de totCum era de asteptat, rãzboiul total dintre consilierii PNL si cei ai Puterii a izbucnit la punctul legat de bugetul local pe 2018 al municipiului Vaslui. Primarul Pavãl a prezentat cifrele oficiale pentru acest an, care aratã un nivel al veniturilor de 107 milioane lei, în acest an. Din aceastã sumã, 25 milioane lei sunt sume care se estimeazã cã se vor încasa de la impozite si taxe locale, în timp ce restul banilor vin de la bugetul central, prin diverse alocãri. Este un buget mai mare fatã ultimii doi ani, cu 16 milioane fatã de 2017 si cu 27 milioane lei, fatã de 2016. Sunt sume suficiente pentru a functiona aceastã comunitate. Din suma totalã, 91 milioane lei merg la sectiunea de functionare si 16 milioane la cea de dezvoltare, adicã pe investitii. Am luat în calcul, printre altele, salariile aparatului propriu si al Politiei Locale, pe acest an, pentru cã unitatea administrativ teritorialã trebuie sã functioneze. Vom bugeta doar zece posturi pentru primãrie în acest an. În privinta bugetului de dezvoltare, avem o listã destul de importantã, cu acoperire financiarã corespunzãtoare. În 2016, am avut la investitii 12 milioane, în 2017 am avut 17 milioane, iar acum credem cã vom merge cãtre 20 milioane, pentru cã ne asteptãm sã primim, la analiza pe 6 luni de la Guvern, si suma de 4 milioane de lei, adicã jumãtate din excedent. Vom vedea ce firme de constructii câstigã licitatiile, pentru cã sunt multe probleme cu constructorii, a spus primarul Pavãl. Acesta a sustinut cã, la investitiile acoperite de bugetul pe dezvoltare se vor adãuga si investitiile pe POR, adicã acele investitii pe planul de mobilitate urbanã, din care se sperã accesarea a mãcar 1-2 milioane de euro în acest an (din totalul celor 27 milioane, acordat primãriilor municipiilor resedintã de judet, n.r.). În plus, vor intra pe investitii, în oras, si lucrãri la alimentãrile de apã-canal, de 18 milioane de lei, în 2018. Bineînteles, la discutii, consilierii PNL au avut unele propuneri. Marius Arcãleanu si Valentin Dragomir au sustinut o serie de amendamente: 500 de lei pentru vasluienii care împlinesc 100 de ani, în 2018, plus invitatii la evenimentele artistice din acest an, burse de excelentã crescute de la 100 la 300 de lei si cresterea bursei de la 50 la 80 de lei, eliminarea subventiei de 300.000 de lei, la Transurb (consilierul Dragomir a cerut ca suma sã scadã la 200.000 de lei) sau scãderi de la unele capitole, pentru a se strânge o sumã de 200.000 de lei, cu care sã fie finantat noul CSM. Bineînteles, consilierii de la PSD au sãrit în sus când au auzit cã Arcãleanu le vorbeste de sperietura colegilor PSD-ALDE, când au auzit de impactul bugetar al cresterii burselor de merit, desi sunt orase în tarã care dau si 200 de lei pentru copii, lunar, în timp ce Vasluiul dã doar 50 de lei de copil, asa am citit în presã. Rãspunsul pesedistului Negruti, presedintele de sedintã, a fost nãucitor: Dumneavoastrã si alti consilieri cititi cam mult presa, vã informati numai din presã. Cam mult tupeu pentru un individ care a ajuns la PSD de la PPDD, doar pentru cã pesedistii aveau nevoie de votul sãu, în consiliul trecut. Dar, când ai în spate 16 voturi în Consiliul Local, îti dã mâna sã jignesti o mânã de consilieri PNL.Nu ne mai puneti pumnul în gurã!Bineînteles, cei de la PSD-ALDE au avut grijã sã respingã toate amendamentele liberalilor, inclusiv pe acela în care se cerea alocarea unei sume de 300.000 de lei pentru strandul municipal. Pentru cã Negruti si consilierii PSD au protestat fatã de declaratiile sale, Arcãleanu a strigat: Nu ne mai puneti pumnul în gurã! Nu mai faceti circ aici, primãria nu este pe mosia dvs., a PSD! Mã acuzati de limbaj neadecvat. Care din declaratiile mele le considerati ca jignitoare? Cã am vorbit de lipsa de transparentã?. Una peste alta, rãzboiul dintre consilierii PSD-ALDE si cei de la PNL a continuat aproape o orã. În mai multe rânduri, dorind sã-si arate muschii de presedinte de sedintã, Negruti i-a tãiat microfonul lui Arcãleanu, care i-a acuzat pe pesedisti de purtare discretionarã. Vã anunt, domnule primar, cã nu am primit de douã ori la rând rãspuns la solicitarea mea de a primi raportul legat de controlul Curtii de Conturi la primãria Vaslui, asa cã ne vom întâlni în contencios-administrativ, a tipat Arcãleanu, în toiul unei crize de nervi. Pentru cã i-au înfruntat pe cei de la PSD-ALDE, nici Arcãleanu si nici Dragomir nu au primit satisfactie la cererile lor.