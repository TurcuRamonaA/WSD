Cîstigul salarial mediu lunar net la nivelul economiei nationale a înregistrat o crestere de 10,1% (187 de lei), ajungând la 2.046 de lei, în 2016, comparativ cu anul precedent, potrivit datelor publicate marti de Institutul National de Statisticã (INS). Cistigul salarial mediu lunar brut pe total economie realizat in anul 2016 a fost de 2.809 lei, cu 9,9% (254 de lei) mai mare decat cel din anul 2015. Cele mai mari cistiguri salariale medii lunare nete, superioare mediei pe economia nationalã, s-au realizat in anul 2016 in informatii si comunicatii (de 2,1 ori), intermedieri financiare si asigurãri (de aproape douã ori), industria extractivã cu 66,7%, productia si furnizarea de energie electricã si termicã, gaze, apã caldã si aer conditionat cu 57,6%, administratie publicã cu 50,7%, activitãti profesionale, stiintifice si tehnice cu 47,2%. Cistigurile salariale medii lunare nete care s-au situat la cea mai mare distantã sub media pe economie au fost in: hoteluri si restaurante (- 39,8%), alte activitãti de servicii (- 32,0%), constructii (-25,5%), activitãti de spectacole, culturale si recreative (-22,3%), activitãti de servicii administrative si activitãti de servicii suport (-21,2%), agriculturã, silviculturã si pescuit (-20,8%). În anul 2016, indicele cistigului salarial real (exprimat ca raport intre indicele cistigului salarial nominal net si indicele preturilor de consum al populatiei) a fost de 161,7% fatã de anul 1990, mai mare cu 17,1 puncte procentuale fatã de anul precedent, respectiv cu 31,4 puncte procentuale fatã de anul 2008. Femeile au cistigat in medie cu circa 7% mai putin decat bãrbatii, realizand un cistig salarial mediu lunar brut de 2.707 lei (fatã de 2.900 lei al bãrbatilor) si un cistig salarial mediu lunar net de 1.968 lei (fatã de 2.116 lei al bãrbatilor). Bãrbatilor le revin cistiguri salariale medii lunare nete superioare femeilor in majoritatea activitãtilor economice, cele mai mari diferente (peste 20,0%) regãsindu-se in: intermedieri financiare si asigurãri (46,6%), comert (23,7%), industria prelucrãtoare (23,3%) si alte activitãti de servicii (21,5%). În profil teritorial, pe judete, cistigul salarial mediu lunar net in anul 2016 s-a situat sub media pe economie in 36 dintre judete. Cele mai scãzute cistiguri s-au inregistrat in judetele Harghita (1.519 lei, cu 25,8% mai putin decat media pe economie), Covasna (1.542 de lei, cu 24,6% mai putin decat media pe economie), respectiv Vrancea (1.556 de lei, cu 23,9% mai putin decat media pe economie). La polul opus s-a situat cistigul salarial mediu lunar net realizat in Municipiul Bucuresti (2.925 de lei), cu 43,0% peste media pe economie. Costul mediu lunar al fortei de muncã a fost in anul 2016 de 3.493 de lei/salariat, in crestere cu 9,5% fatã de anul precedent. Comparativ cu media pe economie, costul mediu lunar a fost semnificativ mai mare in activitãtile: informatii si comunicatii, intermedieri financiare si asigurãri, respectiv industria extractivã (fiecare de circa 2,0 ori), productia si furnizarea de energie electricã si termicã, gaze, apã caldã si aer conditionat (plus 59,5%), activitãti profesionale, stiintifice si tehnice (45,1%), administratie publicã (24,6%). Cele mai importante valori ale costului mediu lunar situate sub media pe economie s-au inregistrat in activitãtile de hoteluri si restaurante (-40,5%), alte activitãti de servicii (-32,4%), constructii (- 25,4%), activitãti de spectacole, culturale si recreative (-21,8%), activitãti de servicii administrative si activitãti de servicii suport (-21,5%), agriculturã, silviculturã si pescuit (- 20,0%). În anul 2016, numãrul mediu al salariatilor a fost de 4,75 milioane de persoane, in crestere fatã de anul precedent cu 148.000 de persoane. Bãrbatii predominã in randul salariatilor (2,5 milioane de persoane, respectiv 52,7% din totalul numãrului mediu de salariati). Fatã de anul anterior, numãrul mediu al salariatilor bãrbati a crescut cu 65.800 de persoane, iar numãrul femeilor salariate a crescut cu 82.200 de persoane. Repartizarea salariatilor pe sectoare economice aratã cã majoritatea se regãseau in sectorul tertiar (servicii), ponderea acestora reprezentand 61,4% in anul 2016. În sectorul secundar (industrie si constructii) lucrau 36,1% dintre salariati, iar in cel primar (agriculturã, silviculturã si pisciculturã) numai 2,5%. Activitãtile din constructii si industria extractivã sunt desfãsurate cu preponderentã de bãrbati, acestia reprezentand 86,6%, respectiv 83,9% din totalul salariatilor acestor activitãti. Activitãtile caracterizate prin grad pronuntat de feminizare al fortei de muncã salariate sunt cele de sãnãtate si asistentã socialã (79,9% din numãrul total al salariatilor acestor activitãti), invãtãmant (71,9%), intermedieri financiare si asigurãri (70,4%), hoteluri si restaurante (60,8%). Efectivul salariatilor la sfarsitul anului 2016 a fost de 5,2 milioane de persoane. Comparativ cu sfarsitul anului 2015, efectivul salariatilor a inregistrat o crestere cu 182.600 de persoane. În profil regional, efectivul salariatilor a inregistrat cresteri in toate regiunile de dezvoltare fatã de sfarsitul anului 2015. Regiunile cu cele mai mari cresteri ale efectivului de salariati au fost Bucuresti-Ilfov (76.700 de persoane), Nord-Vest (25.000 de persoane) si Centru (24.900 de persoane). În regiunea Bucuresti-Ilfov se concentreazã aproape 22% din salariatii din economie. Regiunile de dezvoltare in care activitãtile sectorului primar depãsesc ponderea medie pe tarã (2,4% pe total economie) sunt: Sud- Muntenia (4,1%), Sud-Est (3,8%), Nord-Est (3,2%), Vest (2,8%) si Sud- Vest Oltenia (2,6%). Cea mai mare pondere a salariatilor din serviciile comerciale se regãseste in regiunea Bucuresti- Ilfov (61,8% fatã de 42,7% pe total economie), iar in sectorul serviciilor sociale cea mai mare pondere s-a inregistrat in regiunea Nord-Est (26,4% fatã de 19,4% media pe tarã). La sfarsitul anului 2016, efectivul salariatilor din societãtile cu capital privat a fost majoritar (75,7%) si a inregistrat o crestere cu 4,5% comparativ cu anul precedent. Distributia salariatilor dupã forma juridicã a intreprinderilor in care lucreazã aratã cã cei angajati in societãtile comerciale au reprezentat 79,3% din efectivul total de salariati, in crestere cu 4,4% fatã de anul precedent. 