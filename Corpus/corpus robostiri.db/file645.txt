PREMII Peste 200 de oameni de afaceri si reprezentanti ai administratiei locale si judetene s-au adunat într-o locatie nouã, elegantã, din Vaslui, pentru a premia cele mai bune firme din judet, pe anul 2016. Editia cu numãrul 24 a beneficiat de prezenta ambasadorului României în R. Moldova, Daniel Ionitã, a vicepresedintelui Camerei de Comert si Industrie din tara vecinã, Mihai Apopii, cât si a prefectului judetului, Eduard Popica, presedintelui CJ Vaslui, Dumitru Buzatu, si a primarului Vasluiului, Vasile Pavãl. Ionel Constantin, presedintele CCIA Vaslui a tinut sã multumeascã tuturor celor prezenti pentru prezentã, subliniind efortul pe care firmele din acest judet le fac pentru a rezista în conditiile pietei actuale. Topul Firmelor este o actiune care aduce împreunã, sub acelasi acoperis, oamenii de afaceri din judetul Vaslui, reprezentantii administratiei locale, directori de deconcentrate si parlamentari. Am reusit sã aducem, la editia din acest an, peste 200 de oameni de afaceri, iar Topul judetean al firmelor ne dã ocazia sã apreciem meritele acestora, munca lor, faptul cã au în spate un mare numãr de angajati. Le multumim tuturor pentru cã au venit la acest top, pentru cã avem ocazia sã ne cunoastem mai bine, a spus presedintele CCIA Vaslui.Firma Rulmenti, din Bârlad, face cinste judetului Vaslui de foarte multi ani, prin produsele realizate aici, produse care se gãsesc pe foarte multe piete din lume. Tocmai de aceea, conducerea CCIA Vaslui a decis sã acorde Placheta de Excelentã a Camerei de Comert, Industrie si Agriculturã judetene conducerii executive de la Rulmenti, reprezentatã de Dogan Gures, Chief Executive Officer, pentru performanta si permanenta companiei Rulmenti SA în peisajul economic vasluian. Firma din Bârlad a fost laureatã si la Topul Exportatorilor, unde a primit locul II. Au mai primit plachete de excelentã si alte nume cunoscute din mediul de afaceri vasluian: Stefan Catargiu, manager Husana SA, Eugen Andrei Constantin, manager Urban Connect, firma Ropharma, Banca Transilvania, filiala Vaslui. Surpriza serii a fost premierea celor mai buni elevi din judetul Vaslui. Au primit plachete de excelentã pentru rezultatele la olimpiadele nationale si internationale Ioana Adelina Ralea, elevã a Colegiului National Cuza Vodã Husi, Andrei Bordeianu, elev al Liceului Mihail Kogãlniceanu Vaslui, Vlad Gabriel Sâmbotin, fost elev al Liceului Mihail Kogãlniceanu. Toate aceste rezultate nu s-ar fi putut realiza fãrã sprijinul profesorilor care i-au îndrumat: Elena Talasman (Colegiul National Cuza Vodã Husi), Cãtãlin Ignat (directorul LMK Vaslui, care a primit si placheta de excelentã a Camerei de Comert), Geanina Romascu, de la LMK. Placheta de excelentã a CCIA a mers si la Liceul Pedagogic Ioan Popescu, din Bârlad, liceu vocational cu rezultate deosebite la toate profilurile: artã, pedagogic, sportiv. Un moment special al serii trecute a fost conferirea unei plachete de excelentã pentru un vasluian care a îndrumat multe generatii de studenti, prof. univ. dr. Ovidiu Cârjã, Facultatea de Matematicã a Universitãtii Al. I. Cuza Iasi. Prof. Cârjã, fratele fostului inspector scolar general Gheorghe Cârjã, este cercetãtor si autor a numeroase studii, cãrti si publicatii stiintifice, membru al Societãtii Americane de Matematicã. Trei studenti din Republica Moldova s-au numãrat si ei printre premiatii serii. Tudor Cristea, student al Universitãtii Tehnice a Moldovei, Mihaela Popa, de la Academia de Stiinte Economice din Moldova, si Ana Maria Cârstea Scorpan, de la Universitatea Cooperatist Comercialã din Moldova.Viacons Rutier munceste, si munceste bine, pentru a aduce bunãstare vasluienilor Printre firmele premiate vineri seara la Topul Firmelor s-a numãrat si compania huseanã Viacons Rutier, care a luat locul I la lucrãri de constructii, întreprinderi mijlocii. Petronela Mihaela Bunescu, care a ridicat trofeul în numele Viacons Rutier, a spus cã este un premiu care încununeazã munca unei echipe. Acest trofeu este încununarea unei munci asidue, a acestei echipe mari, care este Viacons Rutier Husi. Suntem o echipã cu 17 ingineri, cu peste 200 de angajati, care au pus cu totii umãrul la rezultatele economice care ne-au adus astãzi în top. Am muncit si am construit bine si frumos, de la an la an. Viacons Rutier munceste si acum, vrem sã facem drumuri bune, sã aducem prosperitate cetãtenilor acestui judet, oameni care sã circule pe drumuri foarte bine realizate. Muncim cât va mai tine vremea, a spus, entuziasmatã, reprezentanta Viacons Rutier, alãturi de colegii din companie, prezenti la top. 