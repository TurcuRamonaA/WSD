 Salariul minim brut pe economie creste de la 1.450 la 1.900 de lei. Impozitul pe venit scade de la 16% la 10% pentru persoanele care obtin venituri din salarii, pensii, activitati independente, insa pentru veniturile din dividende se mentine cota de impozitare de 5%. Cota de contributii la Pilonul II de pensii se reduce de la 5,1% la 3,75%, in conditiile majorarii salariilor, valoarea achitata fiind similara celei virate anul trecut. Plata contributiilor sociale (pensii si sanatate) trece din sarcina angajatorilor in cea a angajatilor, dar sumele sunt retinute si virate tot de catre angajatori. Acestia vor mai suporta doar o contributie asiguratoare pentru munca, de 2,25% din fondul de salarii, care acopera riscurile de somaj, accidente de munca, concediu medical si creante salariale.* Astfel, nivelul contributiilor calculate la un salariu brut scade cu 2 puncte procentuale, de la 39,25% la 37,25%. Din acest cuantum, 35% este suportat de angajat, cu 25% pentru pensii si 10% pentru sanatate.* Pe de alta parte, angajatorii ar trebui sa majoreze salariile brute cu circa 20% astfel incat veniturile nete ale angajatilor sa ramana neschimbate sau sa compenseze aceasta diferenta cu sume reprezentand prime sau bonusuri.* In cazul IT-istilor, spre exemplu, care sunt scutiti de la plata impozitului pe venit si nu beneficiaza de reducerea cotei de impozitare de la 16% la 10%, cheltuielile angajatorului s-ar suplimenta cu circa 6,5% pentru a pastra veniturile nete intacte. Ca urmare, Executivul va elabora o schema de ajutor de minimis prin Hotarare de Guvern, cu un buget de 300 milioane de lei, pe trei ani, care sa acopere costurile firmelor de IT cu mutarea contributiilor de la angajatori la angajati.* Persoanele cu activitati independente, precum avocati, jurnalisti, scriitori, notari sau medici, vor achita contributiile sociale calculate la nivelul salariului minim pe economie, nu raportate la sumele obtinute din activitati, ca pana acum.* Cota pentru asigurarile sociale de sanatate (CASS), stabilita de la 1 ianuarie 2018 la 10%, este datorata de persoanele fizice care au calitatea de angajati sau cu obligatia de plata a contributiei.* Este eliminata exceptia de la plata CASS pentru persoanele care au venituri din investitii sau alte surse daca obtin si venituri din salarii sau pensii.* Cei care nu sunt exceptati vor plati CASS daca obtin venituri anuale care insumeaza cel putin 12 salarii minime (adica 22.800 lei, la un salariu minim de 1.900 lei), din una sau mai multe surse de venituri, precum activitati independente, cedarea folosintei bunurilor, din investitii (dobanzi, dividende etc.), activitati agricole, asocierea cu o persoana juridica sau din alte surse.* Pentru aceste categorii de persoane, incadrarea in plafonul anual se realizeaza prin adunarea veniturilor pe tot anul realizate in anul fiscal precedent din activitatile enumerate anterior.* Daca plafonul de 22.800 de lei a fost depasit, contribuabilul trebuie sa depuna ANAF, pana la 31 ianuarie 2018, formularul 600, in care va bifa ca a depasit plafonul, urmand sa achite contributia CASS pentru 2018 in valoare fixa de 2.280 lei, platita in 4 transe trimestriale.* Contributia se calculeaza prin aplicarea cotei CASS de 10% la plafonul echivalent a 12 salarii brute minime, de 22.800 lei. Termenele de plata pentru fiecare transa, in valoare de 570 de lei, sunt 26 martie, 25 iunie, 25 septembrie si 21 decembrie 2018.* Daca, dupa insumarea veniturilor din activitatile enumerate obtinute in anul 2017, suma rezultata se situeaza sub plafonul minim, nu exista obligatia depunerii declaratiei 600 si nu se plateste CASS in anul 2018.* In cazul repartizarii de dividende in anii anteriori, pentru care a fost achitat impozitul, insa nu au fost ridicate de catre asociati in anii respectivi, ci in anul 2017, suma depasind plafonul de 22.800 de lei, contribuabilul nu va achita CASS pentru 2018, intrucat baza impozabila fusese declarata anterior anului 2017. Angajatii din sistemul public vor beneficia de vouchere de vacanta, pana la 30 noiembrie 2018, in cuantum de 1.450 de lei pentru fiecare salariat. Persoanele care parasesc tara pentru o perioada mai mare de 180 de zile intr-un an trebuie sa anunte Fiscul cu 30 de zile inainte de plecare, depunand un formular de rezidenta fiscal, in caz contrar riscand amenzi. Indemnizatia minima de crestere a copilului se va majora de la 1.233 lei la 1.250 de lei, fiind schimbata raportarea acesteia la Indicele Social de Referinta (ISR), in loc de salariul minim. Indemnizatia minima e stabilita la echivalentul a 2,5 ISR, iar cea maxima la 8.500 de lei.Cele mai importante masuri pentru companii care se aplica de la 1 ianuarie: Pragul pentru microintreprinderi in functie de venituri se majoreazade la 500.000 de euro la 1 milion de euro, echivalent lei, raportat la cursul BNR din ultima zi a anului precedent. De asemenea, se abroga toate exceptiile, precum cele privind ponderea activitatilor de consultanta de maxim 20% sau anumite categorii de activitati desfasurate.* Leul a incheiat anul 2017 la un curs de 4,6597 lei/euro, astfel ca plafonul pentru micro in 2018 va fi de 4.659.700 lei.* Microintreprinderile vor fi impozitate tot cu 1% pentru cele cu minim un salariat si cu 3% pentru cele care nu au angajati. Taxa pe Valoarea Adaugata (TVA) va fi platita defalcat, in conturi separate, insa procedura se aplica doar in cazul anumitor companii.* Vor fi obligati sa aplice sistemul Split TVA platitorii de TVA aflati in insolventa sau cu obligatii de plata TVA restante.* Celelalte categorii de contribuabili eligibili pot aplica sau nu plata defalcata a TVA, fiind optional. Contribuabilii care aleg sa aplice mecanismul vor plati in acest an cu 5% mai putin la impozitul pe profit sau pe veniturile microintreprinderilor.* Cei care sunt inregistrati in scopuri de TVA, dar nu vor aplica sistemul, vor fi obligati sa efectueze plata defalcat pentru achizitiile de la firmele care aplica sistemul.*Pragurile de indarorare pentru care firmele sunt inscrise automat in sistemul Split TVA sunt de 15.000 de lei pentru contribuabilii mari, 10.000 de lei pentru cei mijlocii, iar pentru ceilalti, inclusiv persoane fizice, a fost stabilit la 5.000 de lei. Plata contributiilor la pensii, sanatate si somaj, a TVA si a impozitului pe profit si venit in acelasi cont la Trezorerie a fost amanata cu 6 luni, de la 1 ianuarie la 1 iulie 2018. Astfel, contribuabilii vor vira in continuare contributiile la pensii, sanatate si somaj intr-un cont, iar TVA, impozitul pe profit si cel pe venit in alt cont. ANAF va modifica din oficiu vectorul fiscal al angajatorilor, pentru a evita aglomeratia la ghisee generata de obligatia angajatorilor de a depune intr-un termen foarte scurt declaratia de mentiuni pentru inscrierea in vectorul fiscal, in urma schimbarii sistemului de contributii de la 1 ianuarie. Contribuabilii vor depune declaratiile fiscale pentru obligatiile aferente lunii ianuarie exclusiv in format electronic.Masuri cu impact in alte sectoare: Taxele si impozitele locale pentru populatie si firme se majoreaza cu pana la 20% in mai multe judete (Suceava, Botosani, Vaslui, Constanta, Bihor, Bacau, Buzau sau Arad), pe seama transferului contributiilor sociale de la angajator la angajat, in cazul terenurilor, cladirilor sau locurilor de veci din cimitire. Autovehiculele grele, cu masa de cel putin 12 tone, vor fi impozitate de catre primarii cu aproximativ 7% mai mult de la inceputul acestui an. Se modifica termenele de efectuare a inspectiei tehnice periodice (ITP) la masini. Cele noi vor efectua ITP la 3 ani dupa inmatriculare, iar cele mai vechi de 12 ani efectueaza ITP anual. Defectele grave constatate trebuie reparate in cel mult 30 de zile. In domeniul telecom, suprataxele aplicate serviciilor de roaming pentru consumul suplimentar dupa depasirea utilizarii rezonabile a acestora in UE/SEE se vor reduce atat pentru serviciile de date (de la 7,7 euro/GB la 6 euro/GB), cat si pentru apelurile primite (de la 1,08 eurocenti/minut la 0,91 eurocenti/minut).* Volumul de date care pot fi consumate in roaming in UE/SEE fara costuri suplimentare intr-o perioada de facturare (consumul rezonabil), stabilit de furnizori, creste cu circa 22% fata de cel aplicat in a doua jumatate a anului trecut. Piata energiei electrice se liberalizeaza total, astfel ca orice consumator casnic poate alege furnizorul de energie electrica, indiferent de zona in care locuieste.* Preturile reglementate la energie electrica sunt eliminate, fiind scoasa si cota de 10% reglementata de autoritatea in domeniu, care a fost redusa progresiv pe parcursul anului 2017, de la 30%.* Pentru a compensa aceasta eliminare, preturile la energia electrica scad la nivel national cu 0,34%, in medie, fata de ultimul trimestru din 2017.Sursa : digi24.ro