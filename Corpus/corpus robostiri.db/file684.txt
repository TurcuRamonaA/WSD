PROIECTOficialii operatorului judetean de apã-canal, Aquavas, au organizat o conferintã de presã, pentru a anunta cã se intrã în linie dreaptã cu pregãtirile pentru aplicatia care va conduce la finantarea celui mai mare proiect cu fonduri europene de dupã Revolutie, la Vaslui. Este vorba de proiectul care va însemna alimentãri cu apã si canalizãri, în 49 de aglomerãri urbane, însemnând 53 de unitãti administrativ-teritoriale, în marea lor majoritate comune, dar si unele municipii si orase. Promisiuni s-au fãcut si în urmã cu câtiva ani, atunci când se anunta cã vechiul program operational sectorial (POS) Mediu va aduce în judet peste 100 de milioane de euro. Totul s-a nãruit într-un nor de praf, fiind realizate abia 50% din promisiunile de atunci. Acum, conducerea Consiliului Judetean, primarii de municipii, Asociatia Comunelor din judetul Vaslui anuntã cã îsi dau mâna pentru a cheltui cele 160 de milioane de euro.Dar, care vor fi pasii pentru ca suma de 160 de milioane de euro sã fie consumatã pânã în 31 decembrie 2023, termenul limitã de implementare a proiectului? Pânã în luna octombrie a anului viitor, o asociere de firme desemnatã pentru a se ocupa de asistenta tehnicã a proiectului, respectiv firme din România si Danemarca, se va ocupa de tot ce înseamnã documentatie în vederea semnãrii contractului de finantare, adicã studii de fezabilitate, proiecte tehnice, avize de la primãrii, ISU etc. Dupã octombrie sau noiembrie 2018 (este prevãzut un termen de 12 luni pentru a depune toate aceste documente la organismele europene), operatorul judetean de apã-canal Aquavas, dar si Consiliul Judetean, vor semna contractele de finantare pentru lucrãrile de alimentare cu apã si canalizare în 49 de aglomerãri urbane, care însumeazã 53 de unitãti administrativ teritoriale, în marea lor majoritate comune. Din acel moment, pot demara licitatiile si, imediat ce se desemneazã un câstigãtor se poate intra la lucru efectiv.S-a cheltuit mai putin de jumãtate din primul program. Ce sanse sunt pentru a consuma banii din cel de-al doilea?Nu va mai exista, din 2023, conform datelor prezentate ieri, o comunã sau un sat cu peste 2.000 de locuitori care sã nu aibã propriul sistem de canalizare. La fel, nu va exista comunã care, dupã acelasi an, care sã nu aibã sistem centralizat de alimentare cu apã, mai ales cã unele localitãti vor beneficia de sisteme de apã pe PNDL I sau PNDL II, iar altele vor intra pe programul operational Infrastructurã Mare (POIM). Totul pare roz si frumos, privit din acest punct de vedere, însã lucrurile sunt departe de a fi clarificate. A existat un prim program, Programul Operational Sectorial, din care judetul Vaslui nu a consumat decât în jur de 50 de milioane de euro, din cele100 milioane euro alocate. Municipiile si orasele au rãmas, din programul respective, cu mari restante la sistemele de alimentare cu apã, care nu s-au realizat din varii motive. Cheltuielile nerealizate pe POS au fost trecute pe noul program operational infrastructurã mare, POIM, care va suporta cheltuielile pe cele trei municipii si orasul Negresti. Tot din POIM, dar pe o altã componentã, se vor face lucrãrile de alimentare cu apã si canalizare în zeci de comune din judetul Vaslui, valoarea totalã a investitiilor fiind de 160 milioane euro. Noi avem aprobarea, dar nu am depus aplicatia pentru a obtine finantarea întregului proiect, sã ajungem în situatia de a obtine si a semna contractul de finantare. Dupã ce vom semna contractele de finantare, putem discuta despre executie. Avem 53 de localitãti care vor beneficia de extindere sau montare de noi retele de apã, plus zeci de localitãti cu sisteme de canalizare. Nu vrem sã ne lungim cu procesul de pregãtire a documentatiilor mai mult de un an de zile, pentru a avea timp sã semnãm contractele de finantare, a spus Dumitru Buzatu, presedintele Consiliului Judetean Vaslui.La Vaslui, Bârlad sau Husi sunt mari asteptãri de la noul program de retele apã-canalPrimarul Vasluiului, Vasile Pavãl, a fost mai transant si a spus cã autoritãtile locale din judet au mai trecut prin experiente neplãcute, la vechiul proiect POS, sperând cã proiectul POIM nu va avea aceleasi hibe. Au fost proiecte care nu s-au realizat, care s-au suprapus si din cauza cãrora am avut mari probleme. Acest program vine în continuarea primei etape, fapt pentru care vom intra în 2018 în urmãtoarea etapã (municipiul Vaslui, cât si municipiile Bârlad si Vaslui vor beneficia de sume pe vechiul POS, care a fost fazat cu unele sume, adicã va fi finantat din continuare din POIM, n.r.). Avem zone în dezvoltare, proiecte care vor trebui continuate, iar corelarea proiectelor de apã-canal trebuie cu cele de asfaltare, de retele de gaz sau de iluminat public trebuie fãcutã foarte bine, a spus primarul Vasluiului, Vasile Pavãl. Si la Bârlad este un mare orizont de asteptare, pentru cã, asa cum spune primarul Dumitru Boros, sunt multe zone care au nevoie de retele de apã-canal. De seriozitatea cu care abordãm aceste proiecte, depinde succesul nostru. Oamenii au mari asteptãri de la acest program european, a spus Boros. Vin cu o rugãminte de la Aquavas, pentru a nu se crea o confuzie, pentru cã vorbim de cel de-al doilea program de apã-canal al judetului Vaslui, iar programul se va termina în 2023. Sunt convins cã se vor suprapune unele proiecte, însã depinde foarte mult de discutiile pe care le vom avea cu constructorii, a spus Ioan Ciupilan, primarul Husului.Primarii de comune strigã dupã ajutor: Multe comune nu au personal pentru aceste chestionareNeculai Moraru, presedintele Asociatiei Comunelor din judetul Vaslui, spune cã s-au trimis cãtre comunele care vor intra în POIM mai multe chestionare, din partea firmelor care vor face aplicatia de finantare. Avem unele primãrii cuprinse în POIM si care, acum, nu pot solicita finantare pentru apã-canal prin PNDL, pentru cã ar încãlca legea. Perioada de implementare a proiectului este 2023, o perioadã destul de mare. Ni s-au trimis, la comune, unele chestionare destul de stufoase, am semnale cã sunt primãrii care nu au personal pentru a putea completa aceste documente. Avem la dispozitie 74 de luni pentru a termina acest program, sã vedem când ne vom apuca efectiv de statii de epurare, de alimentãri cu apã, a spus presedintele Asociatiei Comunelor din România, filiala Vaslui. Mai trebuie spus cã, pânã la finalizarea programului, grupul de firme româno-danez care se ocupã de aplicatia de finantare va înghiti în jur de 5 milioane de euro, bani care nu stim pe ce se vor cheltui.