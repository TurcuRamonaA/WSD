Inspectorii de munca din Vaslui au blocat activitatea firmei in santul careia a cazut un barbat care a murit ulterior la spital. Firma facea lucrari la reteaua de canalizare din zona centrala a municipiului Vaslui, iar in urma cu doua zile un barbat a cazut intr-un tub din beton neasigurat. Reprezentantii Inspectoratul Teritorial de Munca Vaslui au constatat ca malurile santului in care era amplasat tubul, de aproximativ patru metri, nu erau sprijinite, iar lucrarea nu era semnalizata corespunzator.
Lucrarile la reteaua de canalizare din zona municipiului Vaslui in care un barbat de 64 de ani a cazut si ulterior a murit la spital din cauza leziunilor grave suferite au fost blocat de catre Inspectoratul Teritorial de Munca (ITM) Vaslui.
In urma verificarilor facute ulterior incidentului, s-a constatat ca malurile in care era amplasat tubul in interiorul caruia a cazut victima nu erau asigurate corespunzator, iar firma de constructii nu a asigurat in totalitate semnalizarea de securitate a lucrarii.
In urma controlului efectuat, s-a dispus sistarea activitatii la punctul de lucru de la adresa strada Husului bl. 165/166 pe motiv ca existau maluri care nu erau nesprijinite si aveau o inaltime de aproximativ 3-4 metri. In plus, nu era respectata distanta pentru depozitarea gramezilor de pamant, iar angajatorul nu a asigurat in totalitate semnalizarea de securitate pentru pietoni sau autovehicule, cum ar fi indicatoare de interzicere, avertizare, obligativitate, a declarat, joi, pentru Libertatea inspectorul sef al ITM Vaslui, Gheorghe Chirvase.
Inspectorii ITM au mai constatat, la data efectuarii controlului, ca benzile de semnalizare existau numai pe anumite portiuni.
Reluarea lucrarilor de catre firma de constructii se va putea face doar dupa remedierea deficientelor.
Adriana ADAM