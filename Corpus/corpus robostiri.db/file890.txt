Mesajul tânãrului descumpãnitÎn calitate de tânãr cetãtean al municipiului Vaslui, proaspãt absolvent de studii superioare, as vrea sã cer un sfat domnului primar ing. Vasile Pavãl, însã ar putea trage cu ochiul pe scrisoarea mea si ceilalti pioni principali care se ocupã de soarta judetului si a institutiilor din Vaslui. Voi prezenta pe scurt câteva aspecte reale din urbea noastrã si vã rog sã cititi cu atentie, astfel ca la final sã-mi puteti oferi un sfat pertinent, netendentios, sincer si util. Vreau sã vã spun din capul locului cã v-am votat. Si am fãcut lucrul acesta pentru cã dintre toti candidatii mi s-a pãrut cã ati fost singura variantã acceptabilã, drept urmare, as vrea sã nu îmi puneti eticheta de pãrtinitor sau rãu intentionat. În al doilea rând, vreau sã vã felicit pentru premiul pe care l-ati câstigat de curând la Gala Asociatiilor      Municipiilor din România. Fãrã urmã de îndoialã, Vasluiul este un oras frumos, curat, cu parcuri amenajate impecabil. Dar din pãcate, acesta este unul din putinele, dacã nu singurul punct forte al acestui municipiu. Pentru mine, tânãr absolvent de facultate, frumusetea spatiilor verzi pãleste în fata grijilor pentru ziua de mâine, pentru viitorul meu. Am cãutat în ultimul an în municipiul Vaslui un serviciu care sã se plieze cât de cât pe studiile mele. Cele mai multe locuri de muncã în privat sunt pentru cei cu studii medii, iar salariile oferite sunt mizerabile, bani cu care poti trãi de pe o zi pe alta, poti supravietui, dar în niciun caz nu poti sã îti întemeiezi o familie. Într-adevãr, au existat oferte si pentru cei cu studii superioare. Am vãzut cã se mai cautã ba un ing. constructor, ba un contabil, si cam atât. Ceea ce vreau sã spun este cã paleta profesionalã este extrem de redusã în mediul privat pentru cei cu studii superioare, asta pentru cã Vasluiul are o economie praf, factorii responsabili nu au stiut sã atragã investitori aici, sã le creeze conditii, mã refer la marile firme care si-au gãsit loc în alte orase, la multinationale etc. În ceea ce priveste locurile pentru bugetari, lãsând sarada la o parte si replicile jignitoare de genul nu esti în stare sã treci de un concurs sau învatã mai mult data viitoare si vei promova, este clar ca bunã ziua cã principalele calitãti ale promovatilor nu sunt stiinta si competenta. Si spun asta pentru cã niciun cunoscut de-al meu care locuieste sau a locuit în Vaslui, tineri din familii modeste de muncitori, nu a reusit sã acceadã vreodatã în vreo institutie de stat, fiind mereu pe locul doi la concursuri, imediat dupã cei care au câstigat posturile. În schimb, odatã plecati din Vaslui, aceeasi cunoscuti s-au angajat în firme serioase, si-au construit cariere la care pilosii nici nu viseazã. As putea sã continui pe acest subiect, dar nu are rost. Este o situatie arhicunoscutã, valabilã, din nefericire, nu numai în Vaslui, ci mai peste tot în tarã, cã bugetari ajung doar privilegiatii. Repet, sã mã scutiti de replici inutile, cã nu ar fi asa, pe care nu le crede niciun copil de clasa I. Asta este realitatea. Nu ai plile, nu ajungi bugetarîn veci. Punct. De aceea, cei mai multi dintre prietenii mei si-au luat zborul: au plecat fie în strãinãtate, fie în orasele dezvoltate, unde pe primul loc este bunãstarea cetãtenilor, abia apoi spatiile verzi. Orase unde gãsesti locuri de muncã în toate domeniile, unde nu trebuie sã tragi mâta de coadã si nici sã accepti mizerii la serviciu de teamã cã dacã demisionezi s-ar putea sã rãmâi somer mult si bine. Si asta pentru cã ai de unde alege, sunt locuri de muncã în privat pentru toatã lumea, indiferent de pregãtire. Dar eu nu vreau sã plec din tarã pentru a avea un trai mai bun, sunt român, patriot, vreau sã aud vorbindu-se româneste în jurul meu. Nu vreau sã plec nici din Vaslui, aici e casa mea, familia mea, sunt legat sufleteste de fiecare stradã si clãdire din oras, dar se pare cã orasul acesta nu mã iubeste la fel de mult, sau poate cei din fruntea lui nu iubesc cetãtenii suficient de mult încât sã îi determine sã nu mai plece. Asa cum vi s-a mai reprosat, v-ati axat pe pensionari. Nu am nimic cu bietii oameni, nu mã caracterizeazã ura visceralã exprimatã deschis de unii cetãteni vizavi de aceastã categorie, trebuie sã trãiascã si ei, au nevoie de atentie etc., dar au nevoie si tinerii, pe care i-ati neglijat, nu ati luptat pentru a crea conditii avantajoase ca acestia sã rãmânã acasã. Dacã lucrurile vor continua asa, probabil Vasluiul va deveni orasul în care se vor retrage toti pensionarii din România. Un fel de oras-azil al României. Cãci tinerii nu îsi mai gãsesc loc aici. Nu vreau sã mã lungesc, asa cã voi încerca sã închei. De fapt, care e problema mea? As vrea sã-mi gãsesc un serviciu în orasul meu natal care sã se plieze pe studiile mele. Însã în privat locurile de muncã nu sunt motivante, iar cele pentru studii superioare sunt sporadice si reduse ca arie profesionalã. În rândul bugetarilor nu pot intra pentru cã nu am recomandare de la nimeni. Si atunci, care e viitorul meu la Vaslui? Spuneam la începutul scrisorii cã vã cer un sfat având în vedere cã sunteti în fruntea municipiului si sunteti cel mai îndreptãtit sã facã previziuni. Vã rog sã îmi spuneti: ce sã fac? Sã mã angajez la privat pe studii medii si cu salariu mizerabil, cãci asta e singura variantã pe care mi-o oferã acest oras? Sau sã plec unde oi vedea cu ochii, asa cum au fãcut-o cei mai multi dintre prietenii mei? Meritã sã mai astept sã se redreseze lucrurile în Vaslui? Sau s-ar putea sã mor asteptând?P.S. Vã rog sã nu minimalizati problema mea, care nu este numai a mea, este a tuturor tinerilor din Vaslui, care trãiesc un zbucium interior alimentat de nesiguranta zilei de mâine. Este problema celor fãrã pile, care si-au tocit coatele pe bãncile facultãtilor, ca în final sã constate cã pentru ei nu existã loc. Culmea, nu numai în institutiile de stat, ci, în Vaslui, nici mãcar la privat. Ce viitor oferã Vasluiul tinerilor?Un vasluian.