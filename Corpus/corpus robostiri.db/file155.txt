Mai multi soferi din zona Rafaila au fost controlati, ieri, de cãtre inspectorii Registrului Auto Român, care au fãcut verificãri la directie la toate masinile care au circulat prin zonã, inclusiv cele care coborau de pe drumurile pietruite din Rafaila. Controalele celor de la RAR i-au iritat pe soferii din aceastã comunã, situatã la câtiva kilometri de drumul national, la altitudine, cei care sunt nevoiti sã îndure vitregiile unui drum pietruit, care necesitã tot timpul reparatii. M-am întors în tarã, în august, în vacantã. Într-o lunã de zile, am distrus masina, cu acest drum amãrât spre Rafaila, pietruit si plin de gropi, iar domnii de la RAR vin si ne controleazã la directie? De ce nu se duc la intersectia de la Buhãesti si stau la noi? Este o glumã, cred, a spus unul dintre soferi, foarte nervos. Primarul comunei Rafaila spune cã situatia drumului de acces este foarte grea, însã, desi sunt bani pentru asfaltarea drumului de acces în localitate, constructorul nu a ajuns la lucrare.