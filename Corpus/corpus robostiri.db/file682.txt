INDICATORINe apropiem cu pasi repezi de sfârsitul anului 2017 si începem sã tragem linie, sã vedem unde se situeazã judetul nostru la capitolul cel mai discutat din ultimele luni, forta de muncã. Dacã ne uitãm la cifrele oferite de Institutul National de Statisticã, putem vedea cã Vasluiul, ca judet, este un paradox în acest domeniu. S-au înregistrat, în medie, salarii brute între 2000 si 3000 de lei, cu toate astea multi se plâng de sãracie. Suntem printre primii la numãrul de someri, dar multi dintre ei sunt fericiti în sãrãcie si parcã nu ar vrea sã meargã la muncã. Iar pentru multi aceste lucruri sunt complet irelevante. Vorbim de pensionarii vasluieni, care formeazã aproape un sfert din populatia judetului. Pe scurt, dacã ar fi sã ne luãm dupã statistici, pe spatele celor peste 100 de mii de vasluieni care au un loc de muncã stabil si a celor 50 de mii care sunt plecati în strãinãtate, stau aproape 55 de mii de someri si 90 de mii de asistati social, la care se uitã 81 de mii de pensionari, ce se plâng cã în România era mai bine pe vremea lui Ceausescu.Subiectul fortei de muncã din Vaslui a fost intens dezbãtut si de multe ori s-au tras concluzii negative. Agentii economici vasluieni sunt la limitele rãbdãrii pentru cã nu îsi gãsesc muncitori calificati, asa cum am arãtat si într-un material din trecut, numãrul acestora fiind în scãdere. Nu doar o datã, acestia s-au plâns de faptul cã mai nimeni nu vrea sã munceascã în mediul privat, iar statisticile dovedesc acest lucru. Conform informatiilor prezentate de Institutul National de Statisticã, doar un sfert din populatia judetului are un loc de muncã stabil, iar majoritatea, culmea, lucreazã în agriculturã. Mai exact, în medie, în domeniul agriculturii, silviculturii si pisciculturii lucreazã 54 de mii de vasluieni, în industrie 18 mii de vasluieni, iar în domeniul serviciilor, lucreazã 34 de mii de vasluieni. Asta înseamnã putin peste 100.000 de oameni, dintr-o populatie de aproximativ 360 de mii, care au un loc de muncã stabil. Bineînteles, cel mai mare angajator fiind statul român. În anul 2017, acesti oameni au, în medie, salarii brute de 2900 de lei, si fizic, acestia obtin, tot în medie, 2000 de lei. Aici trebuie sã amintim si de cei peste 50 de mii de vasluieni care si-au gãsit rostul în afara granitelor tãrii. De aici, putem întelege de ce suntem considerati printre cele mai sãrace judete ale tãrii, având în vedere cã un sfert din vasluieni tin în spate douã sferturi din populatie, aici excluzând pensionarii. Cu toate cã si ei ar trebui adãugati, având în vedere pensiile mizere pe care unii bãtrâni le au.Somerii, asistatii social si pensionarii, grosul populatiei judetului Vaslui! Nu existã an în care judetul Vaslui sã nu fie inclus în topul listelor, ca judetul cu cei mai multi asistati social, someri si pensionari. Conform indicilor oferiti, în anul 2017, judetul nostru se laudã cu douã treimi din populatie ce trãiesc din mila statului, a vecinilor si din pensii mizere. Si oricât de mult ar încerca cei de la Agentia Judeteanã pentru Ocuparea Locurilor de Muncã (AJOFM) Vaslui sã organizeze burse de locuri de muncã, statul degeaba pe banii statului dã dependentã. Acest lucru este dovedit de lipsa de interes de care au dat dovadã asistatii social din judet, în aprilie anul acesta. În Vaslui, de exemplu, din cei peste 2000 de oameni prezenti la Bursa Locurilor de Muncã, multi se înghesuiau doar pentru a lua acea negatie, ce dovedea cã nu si-au gãsit un loc de muncã. O mare saradã pentru un ajutor derizoriu. Statistic vorbind, în judetul nostru, 90 000 de oameni se aflã în aceastã situatie. Cu totii beneficiari ai legii 416. La acest numãr imens, pentru Vaslui, se mai adaugã o medie de 55 de mii de someri. Dintre care, raportat la numãrul total al vasluienilor, 12 % sunt bãrbati si 7% sunt femei. Iar o parte din ei, din pãcate, sunt tineri care au un singur lucru în minte, sã plece din tarã, lovind si mai tare în dezvoltarea de lungã duratã a judetului Vaslui. Ultima categorie socialã, si cea care are cea mai rapidã crestere, este reprezentatã de pensionari. Mai exact, 81 000 de pensionari îsi trãiesc, mai mult sau mai putin linistiti, anii de pensie în orasele si comunele din judet. Aceste statististici sunt îngrijorãtoare si ar trebui sã tragã un semnal de alarmã pentru conducerea judetului, având în vedere cã este în joc dezvoltarea pe termen lung. (Andrei Manolachi)