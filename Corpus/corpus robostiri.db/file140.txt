Din ianuarie pânã în prezent, angajatii vasluieni au formulat la Inspectoratul Teritorial de Muncã (ITM) Vaslui 260 de reclamatii, 75% dintre acestea referindu-se la neplata corectã a drepturilor salariale. De asemenea, salariatii se plâng cã lucreazã peste program fãrã sã fie retribuiti si nici nu li se respectã perioada de concediu. Pe domeniul securitãtii si sãnãtãtii în muncã, petitiile vizeazã neefectuare instructajului privind securitatea si sãnãtatea în muncã, neacordare echipamentului de lucru si de protectie, precum si conditiile de muncã necorespunzatoare. În functie de ceea ce sesizeazã muncitorii, inspectorii muncii iau în considerare si plângerile anonime (telefonice sau scrise). Dupã ce Inspectia Muncii efectueazã verificãrile în teren, multe din aceste petitii se confirmã. Sesizãrile venite din partea muncitorilor se înregistreazã la secretariatul ITM Vaslui în regim de corespondentã. Ulterior, acestea sunt centralizate într-un Registru Special si, în functie de specificul fiecãrei reclamatii, inspectorul sef face repartizarea: relatii de muncã sau securitate si sãnãtate în muncã. Potrivit legislatiei, în termen de 30 de zile, ITM trebuie sã transmitã petentului rãspunsul în plic, cu confirmare de primire. În cazuri de exceptie, se poate face o prelungire a solutionãrii sesizãrii cu încã 15 zile. De regulã, astfel de situatii se produc din cauza angajatorilor, care invocã tot felul de motive pentru a nu se întâlni cu reprezentantii ITM. Dacã dupã prima înstiintare operatorul economic nu vine la ITM sau este de negãsit la sediul societãtii, acesta primeste amendã. Angajatorii care refuzã colaborarea pot primi sanctiuni cu amendã cuprinsã între 4.500 si 9.000 de lei.