REPEJOR Consilierii huseni au fost chemati ieri, la prima orã a diminetii, sã îsi dea votul pentru o rectificare de buget, venituri si cheltuieli ale institutiilor publice finantate integral sau partial din venituri proprii, dar si pentru un proiect privind actualizarea indicatorilor tehnico-economici, pentru obiectivul de investitii, intitulat Modernizare strãzi în municipiul Husi. Cam 7 minute le-au luat alesilor sã fie de acord cu ambele initiative ale executivului. Atât de rapidã a fost întrunirea, cãci pe unii votul i-a surprins la usa sãlii de sedintã, iar pe altii. pe scãrile Primãriei. Între ei se afla si primarul Ioan Ciupilan, care a întrebat, mirat: Gata, s-a terminat!? Cã voiam sã vin si eu la sedintã, a spus alesul. Gata, s-a terminat, dom primar, i-au rãspuns colegii de mandat. O posibilã cauzã a rapiditãtii cu care s-au aprobat cele douã proiecte poate fi reprezentatã si de faptul cã majoritatea membrilor opozitiei nu a fost prezentã, iar chestionãrile pe marginea celor douã proiecte de hotãrâre, de asemenea, au lipsit.