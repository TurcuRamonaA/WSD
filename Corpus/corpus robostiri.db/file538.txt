
Vasilic Manolache, un adolescent in varsta de 17 ani, din satul Harsova, s-a pricopsit cu o bataie sora cu moartea dupa ce a intrat cu caprele de care avea grija pe terenul lui Ciprian Chirila, patronul depozitului de materiale de constructii din comuna Laza. Acesta i-a reprosat tanarului ca a intrat pe terenul lui,  apoi a inceput sa-l loveasca cu pumnii si picioarele. Zdravan batut, Vasilica a luat-o la fuga pe dealurile Rasnitei, spre casa. In timp ce alerga si-a sunat tatal, rugandu-l sa-i iasa in drum, pentru c cineva vrea sa-l omoare.Patronul depozitului de constructii nu s-a lasat insa cu una cu doua. S-a urcat la volanul masinii de teren si a pornit in urmarirea adolescentului, omorandu-i cu bolidul mai multe capre. L-a ajuns dupa cateva sute de metri, l-a luat din nou la bataie, lovindu-l cu picioarele in cap, apoi l-a abandonat intr-o balta de sange. Ajuns la fata locului, tatal lui Vasilica si-a gasit copilul aproape in stare de inconstienta. A sunat la 112 si a solicitat o ambulanta. Transportat la Spitalul Judetean de Urgenta Vaslui, tanarul a fost supus mai multor investigatii medicale, printre care si un Computer Tomograf. Mai multi martori spun ca patronul depozitului de constructii era in stare avansata de ebrietate in momentul incidentului.Politia a deschis  dosar penal Potrivit purtatorului de cuvant al IPJ Vaslui, in acest caz a fost deschis un dosar penal. Un barbat de 43 de ani a observat ca un card de capre a patruns pe un teren al sau. A avut un schimb de replici cu tanarul care avea grija de animale, iar apoi l-a lovit. Minorul in varsta de 17 ani a scapat din mainile agresorului. Acesta din urma s-a urcat din nou in masina si a pornit in urmarire, acrosand mai multe capre. L-a prins la cateva sute de metri distanta si a inceput sa-l lovesca din nou. In urma incidentului minorul a fost transportat cu ambulanta la Spitalul Judetean Vaslui. La fata locului s-a deplasat si un echipaj al politiei, dupa un apel la 112, primit de la tatal tanarului. In acest caz a fost deschis un dosar penal, urmandu-se a se stabili detaliile acestei agresiuni, a declarat purtatorul de cuvant al IPJ Vaslui.